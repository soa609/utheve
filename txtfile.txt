I en kommentar på Reddit gir sjåføren uttrykk for at han er svært imponert over sikkerheten og at ambulansepersonellet fortalte ham at han «skulle vært død» etter ulykken. Selv mener han at han trolig hadde blitt drept om han hadde kjørt en annen bil.

Det eneste sjåføren pekte på var at han ikke fikk tilgang til hanskerommet på bilen for å få tak i forsikringsinformasjon og andre papirer, siden hanskerommet kontrolleres med berøringsskjermen midt på dashbordet. Denne ble naturlig nok ødelagt i ulykken.

Denne saken ble imidlertid raskt respondert på av sjefen sjøl, Elon Musk. I en Twitter-melding kunngjør Musk at de skal legge til en ny programvarefunksjon som sørger for å åpne hanskerommet automatisk ved bråstopper som forårsakes av kollisjoner. 